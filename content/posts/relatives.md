---
tags: [психологія]
draft: true
---

Це, звичайно, звучить дуже цинічно, але я люблю ставити під сумнів загальноприйняті постулати і аксіоми: чому людина яка мене народила і виховала має мати якесь особливе місце в моєму житті і заслуговує на якесь особливе ставлення більше за інших?

Рішення створити родину і виховати дитину вона приймала сама, без моєї (як не дивно, ага) участі. Мене про то чи хочу я бути народженим і вихованим цими людьми ніхто не питав і не цікавився. Таким чином, все що вона робила - вона робила, фактично і в першу чергу, для себе. Тому що їй так бачилося, тому що їй так хотілося. А в мене, чомусь, з моменту мого народження мають виникати якісь зобов'язання. Це як ти тіко народився - а в тебе вже кредитів на 2-3 наступних життя.

Є там, звичайно, і об'єктивні причини. Соціум вимагає привілейованого ставлення до родини та родинних зв'язків тому що інститут сім'ї - то частина структури держави, на якій побудовані багато її механізмів. В законодавстві ступені споріднення прописані не просто так. Крім того - є чисто еволюційно-біологічні причини, про які досить цікаво розповідає Роберт Сапольські в своїх лекціях[^1] про еволюційну поведінкову біологію. Є релігійні причини для тих кому це важливо. Є історичні причини - раніше родина взагалі була обов'язковою для виживання індивіда.

Але, врешті, рішення про те як діяти кожен приймає самостійно. Чи-то прийняти тиск соціуму/держави/біології чи релігії, чи то будувати якусь свою проблематику і шукати свої підходи. Не всі це роблять свідомо. Після тривалих роздумів, дійшов висновку що родичі мають мати такі само права і свободи як і випадкова людина на вулиці. Батьки не повинні очікувати від дітей якогось особливого ставлення і мають приймати рішення виключно на основі власних бажань і реалізації себе в світі як батьків. І ні в якому разі не на основі очікувань від майбутніх дітей. Такі очікування справджуються далеко не завжди і частенько створюють конфлікти між бажаним і реальністю. Привіт оті всі династичні "я був дохтур і ти маєш бути дохтур, і не гріє шо ти там думаєш, я краще знаю".

Стосунки з родичами бувають не менш, а то і більш токсичними та травматичними, зважаючи на глибинні зв'язки аж на біологічному рівні.

[^1]: [Лекції Роберта Сапольські (українською)](https://www.youtube.com/watch?v=AMHJC8kcTzQ&list=PLe6NcH-LB5H30Oq3aR_5bAtQ9sx-M2DiL)
