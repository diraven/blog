---
title: Zettelkasten
tag: [ефективність]
---

Цеттелькастен - методика організації знань та ідей. Така собі мережа взаємопов'язаних карток які посилаються одна на одну. Детальний опис, приклади та методики використання можна знайти в інтернеті. Мені дуже сподобався [zettelkasten.de \(англ.\)](https://zettelkasten.de/posts/overview/).

Цеттелькастен дозволяє "вивантажити" з голови частину інформації в досить зручному форматі. Завжди можна повернутися до замітки та доповнити її. Якщо викласти думку на папері чи, наприклад, в файлах - вони перестають кружляти в голові. Очищають розум і звільняють місце для чогось ще. Допомагає залишатися сфокусованим на важливих на даний момент речах, а все решту скласти в отаку от бібліотеку-архів, де воно не лишиться і чекатиме свого часу. Просто звернись, прочитай потрібну замітку - і ти знову маєш потрібний тобі контекст.

Потужна методика яка буде корисною, наприклад, для науковців при роботі над великими дослідженнями. Чи письменників, що працюють над цілими всесвітами. Або і звичайним людям накшталт автора.

Існує досить багато інструментів, які дозволяють вести Цеттелькастен. Тривалий час для цих задач я користався [Doom Emacs](https://github.com/doomemacs/doomemacs). Але там основна проблема в мобільності. Якщо сайт я можу відкрити будь-де, то у випадку з Emacs є питання, наприклад, з мобільними пристроями. З іншого боку, там є і купа своїх переваг. Тому варто обрати саме той інструмент який підходить особисто тобі.

Власне, сайт що ти бачиш перед собою як раз остання ітерація моїх експериментів з методикою.
